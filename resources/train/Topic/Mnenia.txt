Mnenia.
ni jina la kata ya Wilaya ya Kondoa katika Mkoa wa Dodoma, Tanzania. Kwa mujibu wa sensa iliyofanyika mwaka wa 2002, kata ina wakazi wapatao 10,974 waishio humo.
Baadhi ya vijiji vya kata ya Mnenia vyenye shule ya msingi ni Mnenia yenyewe, Chungai, Filimo na Bambare. Asilimia kubwa za wakazi wa kata ya Mnenia ni Warangi.
Matamshi ya jina la Mnenia yameleta shida ya kuliandika kwa muda mrefu. Sababu yake kuwa matamshi siyo "ni" bali "n" ikifuatiwa na "y", ila "ny" katika alfabeti ya Kiswahili ni sauti nyingine. Ndiyo sababu katika uandishi wa lugha ya Kirangi, jina la kata huandikwa "Mʉnéen'ya". Kwa lugha ya Kiswahili wengine huandika "Mnen'ya".
Kiuchumi Mnen'ya hujulikana hasa kama soko la vitunguu.
